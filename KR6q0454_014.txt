# -*- mode: mandoku-view; -*-
#+DATE: 2016-06-08 5:43
#+TITLE: 三山來禪師語錄
#+PROPERTY: CBETA_ID J29nB244
#+PROPERTY: ID KR6q0454
#+PROPERTY: SOURCE Jiaxing Canon Vol. 29, No. B244
#+PROPERTY: VOL 29
#+PROPERTY: BASEEDITION J
#+PROPERTY: WITNESS CBETA
#+PROPERTY: LASTPB <pb:KR6q0454_J_014-0746a> 
#+PROPERTY: JUAN 14

 三山來禪師語錄卷十四¶
書記普定編¶

* 雜偈¶

** 法身偈¶

#+BEGIN_VERSE
「　石輥推車過洞庭一風吹上九霄雲炎天六月飛紅¶雪凍得猛火熱似冰」
#+END_VERSE
¶

** 向上偈¶

#+BEGIN_VERSE
「　饑來喫飯困來眠山路乘馬水路船眼睛一雙耳兩¶片鼻頭朝下髮朝天」
#+END_VERSE
¶

** 示吳居士燈籠偈¶

#+BEGIN_VERSE
「　光明遍照十方國擬欲覆藏藏不得一點從中仔細¶看燈籠有口難分說」
#+END_VERSE
¶

** 示寶善居士¶

#+BEGIN_VERSE
「　一切見處一切悟一切悟處一切無識得無悟無一¶切香爐似漆嘴都盧」
#+END_VERSE
¶

** 示一齋大德¶

#+BEGIN_VERSE
「　缽底滿盛無米飯杖頭抽出不萌枝袈裟底下無多¶事會取山僧未遇時」
#+END_VERSE
¶

** 示幻脩禪人¶

#+BEGIN_VERSE
「　萬里無雲仰碧空疏星澹月影玲瓏回頭好看東方¶白處處青山滿面紅」
#+END_VERSE
¶

** 示獨存禪人¶

#+BEGIN_VERSE
「　跋涉關山幾度來芒鞋到處野雲開腳跟可是無思¶算踏破從前夢一回」
#+END_VERSE
¶

** 示笑梅禪人¶

#+BEGIN_VERSE
「　老榦蒼蒼挺秀奇雪霜林裏逗香肌一朝笑破無生¶面綠竹青松與共期」
#+END_VERSE
¶

** 示武居士¶

#+BEGIN_VERSE
「　本不去兮本不來何須特地更疑猜千山萬水依然¶在鳥自啼春花自開」
#+END_VERSE

<pb:KR6q0454_J_014-0746b>¶

** 示譚居士¶

#+BEGIN_VERSE
「　山河大地法王身處處相逢處處真不識其中端的¶旨穿衣喫飯枉勞心」
#+END_VERSE
¶

** 示碧波禪人¶

#+BEGIN_VERSE
「　炭擁紅爐霜氣薄詞沾白紙別情長碧波江上乘槎¶事留待他年作話揚」
#+END_VERSE
¶

** 示默識禪人¶

#+BEGIN_VERSE
「　坐對星河影漸微樓頭更鼓落槌稀分明只在聲聲¶裏敲破玄關第一機」
#+END_VERSE
¶

** 示穎如禪人¶

#+BEGIN_VERSE
「　春風一度百花香處處啼鵑叫斷腸血染枝頭猶未¶住行人依舊為誰忙」
#+END_VERSE
¶

** 示蘿菴禪人¶

#+BEGIN_VERSE
「　薜蘿崖畔月初圓菴裡主人慣學顛長嘯一聲天未¶曉泥牛驚起不成眠」
#+END_VERSE
¶

** 示徹微禪人¶

#+BEGIN_VERSE
「　西來大意沒些兒任運隨緣上上機剛道從中尋落¶處無端又惹許多疑」
#+END_VERSE
¶

** 示鏡空禪人¶

#+BEGIN_VERSE
「　打破鏡來一物無何須特地也之乎娘生面目依然¶在不落思惟是丈夫」
#+END_VERSE
¶

** 示松影禪人¶

#+BEGIN_VERSE
「　千尺松頭月影高濃陰樹底野猿號一聲喚醒幽人¶夢疑是風吹泛野濤」
#+END_VERSE
¶

** 示野水禪人¶

#+BEGIN_VERSE
「　一葉扁舟把釣過餐風宿露鬢頭皤金鱗不見貪香¶餌野水茫茫奈若何」
#+END_VERSE
¶

** 示隱居禪人¶

#+BEGIN_VERSE
「　熊耳庵頭乍見時丹心一片有誰知芒鞋莫畏雲山¶杳踏斷山雲可自期」
#+END_VERSE

<pb:KR6q0454_J_014-0746c>¶

** 示惟一道人¶

#+BEGIN_VERSE
「　玄宮結搆嶺頭西萬綠垂陰樹色低滿目煙霞看不¶盡平分天地水雲齊」
#+END_VERSE
¶

** 示悟玄道人¶

#+BEGIN_VERSE
「　玄關悟徹沒他宗只在靈源不借中一點真丹無面¶貌非青非白亦非紅」
#+END_VERSE
¶

** 雪後晤炳如禪人¶

#+BEGIN_VERSE
「　幾曾共住不知名此日依稀遇故人覿面相看無個¶事霙花落盡樹頭輕」
#+END_VERSE
¶

** 示悟初沙彌¶

#+BEGIN_VERSE
「　迷亦非兮悟亦非本來面目莫相違焚香掃地無餘¶事便是當人上上機」
#+END_VERSE
¶

** 示林月禪人¶

#+BEGIN_VERSE
「　無文無字適相當直指西來夢一場坐斷兩頭都不¶立一輪明月滿林霜」
#+END_VERSE
¶

** 示群石禪人¶

#+BEGIN_VERSE
「　群石磷磷獨出頭橫如獅臥側如牛虛空破後長相¶峙留作人間夜不收」
#+END_VERSE
¶

** 示雲壑禪人¶

#+BEGIN_VERSE
「　千谿萬壑野雲深斗大茅廬何處尋撥草幾回看不¶見一朝覿面動豪吟」
#+END_VERSE
¶

** 示秀峰大德¶

#+BEGIN_VERSE
「　雲門糊餅趙州茶渴飲饑餐許作家若有絲毫放不¶下著衣持缽亂如麻」
#+END_VERSE
¶

** 示雲窩靜主¶

#+BEGIN_VERSE
「　尖頭屋縛許多年壁落泥穿甕裡天只為林深光未¶透不將面目到人前」
#+END_VERSE
¶

** 示遊山道人¶

#+BEGIN_VERSE
「　木魚敲破為誰呼大夢場頭喚醒無叫得口門開不¶得疏星幾點映前湖」
#+END_VERSE

<pb:KR6q0454_J_014-0747a>¶

** 示瑞雪禪人¶

#+BEGIN_VERSE
「　三間茅屋野人家坐對西峰日影斜莫把流光空賣¶卻庵前直慣數歸鴉」
#+END_VERSE
¶

** 示雲丘道士¶

#+BEGIN_VERSE
「　藥壺高掛樂林丘枕石眠雲空白頭畢竟長生無落¶處靈丹一粒許誰收」
#+END_VERSE
¶

** 示補衲老僧¶

#+BEGIN_VERSE
「　亂雲堆裡雪風寒人怕年高衣怕單眼老昏花愁補¶衲就中一線最難穿」
#+END_VERSE
¶

** 雪中過伏虎庵隨行行者請偈¶

#+BEGIN_VERSE
「　破霧穿雲霜路長渾身猶帶雪花香偶來踏碎山頭¶玉腳底芒鞋樂未央」
#+END_VERSE
¶

** 到伏虎庵再示¶

#+BEGIN_VERSE
「　瓊苑瑤林白玉階層崚虎踞路崔嵬庵前立雪人何¶在滿地寒枝盡放梅」
#+END_VERSE
¶

** 贈一喝居士¶

#+BEGIN_VERSE
「　二月桃花春水流紛紛紅雨下溪頭不因睜破靈雲¶眼那得相逢一笑休」
#+END_VERSE
¶

** 拈偈壽禪悅居士¶

#+BEGIN_VERSE
「　榴開四月映朱明景物亨嘉色色新縱有碧桃堪獻¶果何如禪悅證無生」
#+END_VERSE
¶

** 贈磐石主人¶

#+BEGIN_VERSE
「　雲入峰頭水入川悠悠環帶喜相聯憑君極目登臺¶望萬里星河共一天」
#+END_VERSE
¶

** 冬至日拈偈¶

#+BEGIN_VERSE
「　青陽剛被線牽回凍嶺梅花笑欲開自是枝頭藏不¶住一團生意漫疑猜」
#+END_VERSE
¶

** 寓雲嵒洞偶拈¶

#+BEGIN_VERSE
「　雲崖洞中閒沒事烹茶掃地爇罏香有人問我西來¶意拍掌呵呵笑一場不是笑嵒前時聽鳴禽調不用
<pb:KR6q0454_J_014-0747b>¶掌樹底風經弄聲響告與知音知不知弄盡虛頭閒¶伎倆三不三四不四薦取聲前那一句啞人開口聾¶人聽平空捏謊難取次二十年覓此難今朝拈出與¶人看看得分明莫受瞞星在秤兮不在盤」
#+END_VERSE
¶

** 寄汾陽和尚¶

#+BEGIN_VERSE
「　我住尖山山上嶺熱時熱兮冷時冷或披破衲或麻¶衣卻把煩惱一並屏問我住山事若何隨寒隨暑逐¶時過寒時不道寒時苦暑時不被暑時磨看來寒暑¶與誰同青山不見採樵翁茫茫無數人何去利名場¶上喜相逢多為浮生利與名誰從林下著青晴翻思¶古昔居山者數十年來只單丁我昔與君曾有約久¶把尖頭屋自縛尖頭屋就君不來想是君家嫌寂寞¶寂寞崖巒心已灰閑花野草共徘徊忽然話到思君¶處柴門依舊為君開」
#+END_VERSE
¶

** 高峰閒詠¶

#+BEGIN_VERSE
「　撥草尋幽入翠峰峰頭草色自茸茸茸茸草色遮山¶徑往來行人罕相問只有我住白雲窩日看浮雲逐¶眼過浮雲笑我棲荊棘我笑浮雲茫太極飛來飛去¶太茫茫茫茫一去無消息何如我住山不同有時呼¶雨又呼風呼得風來吹我襟呼得雨來沐我容既我¶容顏無塵色對水自看看自悅為問流水意如何流¶水溪頭長吐舌舌底溪頭響潺潺問我因甚老容顏¶我道容顏依山老朝入林皋暮復還林皋出入無朝¶暮光陰直在林皋度夜深就枕一覺眠生涯明日還¶如故黃昏蚤起問生涯钁頭斧子忒慣家相將攜入¶亂峰去長林豐草鬧如麻」
#+END_VERSE
¶

** 學人募衣偈¶

#+BEGIN_VERSE
「　山前種得一蕉芭從來有葉又無椏笑殺東京王長¶老與渠共一破袈裟賣身猶憶古南泉貴賤無人肯¶著錢忽遇趙州長賒歉縫個布衫待明年趙老無端
<pb:KR6q0454_J_014-0747c>¶好拈弄青州衫子七斤重個裡短長仔細裁切莫將¶鐘喚作甕誰道縫衣縫不成一朝拾得麻三斤渾身¶織就煙霞錦補衲何須剪五雲」
#+END_VERSE
¶

** 寄寶聖諸弟侄¶

#+BEGIN_VERSE
「　我自離高峰攜笻到石寶芒鞋俏不禁溪山共潦倒¶好雨若相迎好風若相送奈此風雨何日夕交相鬨¶澆我煙霞色吹我襤襂衣煙霞襤襂子飄飄欲何之¶固我目雲漢雲漢不我留非我輕曳裾而向彼王侯¶其如尊貴人相催人如織延我入磐沱揖我磐山陟¶磐山山又高磐水水又深高深磐山水誰結為知音¶為彼知音者穴淚頻傾下當我欲行時有手疇共把¶乃勞弟若侄送行在竹林相對一片席相將一片心¶即欲為之言欲言言不得擬作臨岐辭推敲無平仄¶我今入磐矣弟侄相違矣相違憶相逢相逢何日矣¶江之南寶聖兮江之北曇華兮盈盈一帶水夾岸猿¶聲啼啼不住寄語江頭將尺素江上重重疊疊山遮¶不斷縈懷路」
#+END_VERSE
¶

** 寄草堂和尚¶

#+BEGIN_VERSE
「　君居山以北我居山以東總此山一個東北自相通¶何時踰山巔拽君到山下過我五雲中與君共相把¶把手不談地把手不談天不談天與地相視但冷然¶不則我越山與君共一笑冷笑卻如何誰人能意料¶我今既不往望君亦不來但遣春風去好向扇頭開」
#+END_VERSE
¶

** 畫蘭¶

#+BEGIN_VERSE
「　惟爾幽蘭清且香庸庸眾卉莫與齊芳野人珍之味¶益長喜爾倚乎石床」
#+END_VERSE
¶

** 畫牡丹¶

#+BEGIN_VERSE
「　君家誠可愛富貴在山中況與芝蘭友清香迥不同¶何不同筆底明明有化工」
#+END_VERSE
¶

** 冉西庚持扇請偈
<pb:KR6q0454_J_014-0748a>¶

#+BEGIN_VERSE
「　偏自知寒知熱是誰能放能收把柄非關掌握清風¶不自扇頭」
#+END_VERSE
¶

** 畫軸¶

#+BEGIN_VERSE
「　玄經有相問奇有心有相有心不是知音高山流水¶斷橋橫樓閣有門莫教長坐草亭」
#+END_VERSE
¶

** 示性常念佛脩行偈¶

#+BEGIN_VERSE
「　以何為脩以何為行行住坐臥彌陀一聲無念念佛¶不脩而脩脩行念佛莫作兩頭」
#+END_VERSE
¶

** 魚池¶

#+BEGIN_VERSE
「　池中有水水中有魚推窗寓目忘讀佛書不知為野¶人之居」
#+END_VERSE
¶

** 觀鵲移巢感賦¶

#+BEGIN_VERSE
「　鵲之巢兮東徙於南胡為乎營營而自甘」
#+END_VERSE
¶

** 釋免感偈¶

#+BEGIN_VERSE
「　人說爾乖我嫌爾狡遇犬逢鷹落他牙爪幸得曇華¶不捨慈姑且放爾歸荒草莫用巧忘了百日饑但知¶一日飽」
#+END_VERSE
¶

** 雞鳴感偈六首¶

#+BEGIN_VERSE
「　愁中靜夜聽雞啼長短高低喚不齊可惜而今多醉¶漢蒙頭一覺睡如泥」
#+END_VERSE
¶

#+BEGIN_VERSE
「　愁思紛紛到五更千條萬緒苦傷情兒啼況是啼難¶禁又聽寒雞深夜鳴」
#+END_VERSE
¶

#+BEGIN_VERSE
「　癡兒幾度坐長連選佛場頭望眼穿雞唱一聲天欲¶曉夢魂依舊被誰牽」
#+END_VERSE
¶

#+BEGIN_VERSE
「　百八金鐘聽也麼鐘聲響處雞聲多聲聲入耳驚人¶夢喚不回頭怎奈何」
#+END_VERSE
¶

#+BEGIN_VERSE
「　不是狼兮不是豺雞鳴清夜可捫懷從今面目都拋¶卻甘把平生受活埋」
#+END_VERSE
¶

#+BEGIN_VERSE
「　一度思量一度憂不成眠處許多愁可憐淚雨頻頻¶落落到雞鳴尚未休」
#+END_VERSE

<pb:KR6q0454_J_014-0748b>¶

** 晚眺拈偈¶

#+BEGIN_VERSE
「　西山日暮已斜陽牧唱樵歌返故鄉多少風塵塵內¶客不知回首為誰忙」
#+END_VERSE
¶

** 示看經偈¶

#+BEGIN_VERSE
「　尋行數墨類如麻看得分明是作家不識真經無一¶字雙睛依舊被雲遮」
#+END_VERSE
¶

** 示念佛偈¶

#+BEGIN_VERSE
「　念念彌陀千萬聲東西兩土一齊平若能一念歸無¶念九品蓮花信步生」
#+END_VERSE
¶

** 示打坐偈¶

#+BEGIN_VERSE
「　豎起如山鐵脊梁六門緊閉盡收藏就中一點靈光¶透枯木花開朵朵香」
#+END_VERSE
¶

** 示參禪偈¶

#+BEGIN_VERSE
「　獨角泥牛晝夜眠無頭無尾鼻難穿翻身一踏虛空¶破笑殺從前顛倒顛」
#+END_VERSE
¶

** 示止靜偈¶

#+BEGIN_VERSE
「　野馬狂猿蕩不休牢拴鐵柱苦追求等閑頓得金繩¶斷脫出藩籬始徹頭」
#+END_VERSE
¶

** 示放參¶

#+BEGIN_VERSE
「　放下來時一物無霜珠葉上月輪孤蒙頭衲被齊掀¶卻依舊清光映滿湖」
#+END_VERSE
¶

** 示經行偈¶

#+BEGIN_VERSE
「　去去來來往復還鐵鞋踏到幾時穿腳跟底下無他¶事一段風流信自然」
#+END_VERSE
¶

* 石龍吟¶

#+BEGIN_VERSE
「　我住高梁間凡來已三載有時觀青山有時看雲靉¶雲山景色何曾改」
#+END_VERSE
¶

#+BEGIN_VERSE
「　有野鹿有鳴禽有石磴有松陰呼朋喚友助豪吟想¶是少知音」
#+END_VERSE
¶

#+BEGIN_VERSE
「　出而作入而息低可步兮高可陟優游極拄杖芒鞋
<pb:KR6q0454_J_014-0748c>¶往來如織」
#+END_VERSE
¶

#+BEGIN_VERSE
「　不說法不談禪口掛壁上鼻孔遼天萬萬千千莫嚇¶小兒把空拳」
#+END_VERSE
¶

#+BEGIN_VERSE
「　不念佛不打坐饑來喫飯困來臥只這個何須更要¶立功課」
#+END_VERSE
¶

#+BEGIN_VERSE
「　地僻林深一溝流水沒絃琴鳳眼龍睛無手人操自¶古自今」
#+END_VERSE
¶

#+BEGIN_VERSE
「　散步踏煙霞樹影參差腳頭腳底蹴碎滿林花漫咨¶嗟古徑條條映日斜」
#+END_VERSE
¶

#+BEGIN_VERSE
「　我有小園或前或後或左或右周圍菴中時菜瓜豆¶將就將就淡淡肝腸隨透」
#+END_VERSE
¶

#+BEGIN_VERSE
「　倦來煮芹氣味芬芬三盞兩盞侍者頻供殷勤縱有¶膏梁不願聞」
#+END_VERSE
¶

#+BEGIN_VERSE
「　春耕夏耘秋收冬藏現成公案莫思量若思量眼前¶錯過何處可承當」
#+END_VERSE
¶

#+BEGIN_VERSE
「　尋常度日隨時住無他欣慕閒舉步踏破蒼苔不過¶那木梯小路」
#+END_VERSE
¶

#+BEGIN_VERSE
「　道傍籬畔苦瓜旦旦細吐新花看蜂忙來且去採其¶華」
#+END_VERSE
¶

#+BEGIN_VERSE
「　古樹如龍撐天綠葉影重重無春無夏無秋無冬枝¶頭常帶白雲封」
#+END_VERSE
¶

#+BEGIN_VERSE
「　傾出心肝當頭一句漫偷安鋤桑莫鋤蘭豈為苦衣¶單惜爾飽餐須知日用事艱難」
#+END_VERSE
¶

#+BEGIN_VERSE
「　閒攜短杖看禾滿目意如何臨風嫩稼泛清波莫蹉¶跎人生能得幾回過」
#+END_VERSE
¶

#+BEGIN_VERSE
「　讀書誦詩正是消閑時問吾徒畢竟緊誰師有餘師¶而亦何嘗師」
#+END_VERSE
¶

#+BEGIN_VERSE
「　或詁辭或訓字之乎也者甚麼意義誶原來就是西¶來意」
#+END_VERSE
¶

#+BEGIN_VERSE
「　上大人丘乙己未知生焉知死忘卻了也依舊從頭
<pb:KR6q0454_J_014-0749a>¶起」
#+END_VERSE
¶

#+BEGIN_VERSE
「　我方丈假為函丈我法堂權作書堂彬彬楚楚依稀¶桃李門墻方袍圓頂文章」
#+END_VERSE
¶

#+BEGIN_VERSE
「　佛不喜聞祖不肯作嘆這些絡索從甚麼處著文字¶何堪空咀嚼」
#+END_VERSE
¶

#+BEGIN_VERSE
「　放下也仍是舊家風伐鼓考鐘蠟燭滿堂紅興無窮¶及第悟心空」
#+END_VERSE
¶

#+BEGIN_VERSE
「　心空及第良可賀看來沒甚些兒個行住坐臥一曲¶無生幾人和」
#+END_VERSE
¶

#+BEGIN_VERSE
「　石眠雲春復秋名和利不上我心頭思悠悠砥砫¶中流誰與儔」
#+END_VERSE
¶

#+BEGIN_VERSE
「　辨地從苗幾人立得雪齊腰且逍遙漁竿上掛著飲¶瓢」
#+END_VERSE
¶

#+BEGIN_VERSE
「　伐竹南山乘興下長灣架扁舟朝去暮還得意歸來¶展笑顏」
#+END_VERSE
¶

#+BEGIN_VERSE
「　一碗清泉一炷罏煙受用家常樂自然致翩翩不記¶月和年」
#+END_VERSE
¶

#+BEGIN_VERSE
「　了便了從來箇事人知少抬頭看天欲曉澹澹蟾蜍¶光皎皎」
#+END_VERSE
¶

#+BEGIN_VERSE
「　土砌茅枅往來月過階前呼童掃去嬋娟惹得玉花¶帚上旋」
#+END_VERSE
¶

#+BEGIN_VERSE
「　絕點純清銀空萬里漏虛明纔著眼刺瞎雙睛看來¶依舊可憐生」
#+END_VERSE
¶

#+BEGIN_VERSE
「　月落金雞黑漫漫沒個端倪瞻南看北頭東眼西絕¶悟迷如癡如醉如泥」
#+END_VERSE
¶

#+BEGIN_VERSE
「　晨興起事如何盥手焚香折腰禮彌陀笑呵呵大家¶娑婆訶」
#+END_VERSE
¶

#+BEGIN_VERSE
「　罷罷罷風流無限和衷瀉句句兒無高下隨他八月¶秋風吹吹入叢林一任嘻笑一任怒罵」
#+END_VERSE
¶

* 閒僧念佛歌
<pb:KR6q0454_J_014-0749b>¶

#+BEGIN_VERSE
「　一溪水一帶山茸茸草色幕幕松煙到這裡萬慮都¶捐念一聲彌陀佛神恬氣恬說甚麼塵情擾攘世事¶熬煎讓阿僧一個閒」
#+END_VERSE
¶

#+BEGIN_VERSE
「　一株樹一畝田彎彎野徑短短柴柵住下了朽屋三¶間念一聲彌陀佛魂安夢安說甚麼是非惱亂名利¶攀援讓阿僧一箇閒」
#+END_VERSE
¶

#+BEGIN_VERSE
「　一磐石一茅庵清清澗底落落峰尖全不像風雨塵¶寰念一聲彌陀佛志堅願堅說甚麼黧奴跳網猢猻¶簸錢讓阿僧一箇閒」
#+END_VERSE
¶

#+BEGIN_VERSE
「　一尊佛一座簾低低木榻小小金龕更沒箇俗客往¶還念一聲彌陀佛因圓果圓說甚麼規矩束縛文貌¶拘牽讓阿僧一箇閒」
#+END_VERSE
¶

#+BEGIN_VERSE
「　一缽粥一罏煙朝朝柏子日日清泉常把作二時焚¶獻念一聲彌陀佛這邊那邊說甚麼生死未了佛法¶當參讓阿僧一箇閒」
#+END_VERSE
¶

#+BEGIN_VERSE
「　一趺坐一枕眠層層破衲舊舊蒲團並無那百樣千¶般念一聲彌陀佛心寬意寬說甚麼煩惱不斷妄想¶縈纏讓阿僧一箇閒」
#+END_VERSE
¶

#+BEGIN_VERSE
「　一晨供一晚餐疏疏菜圃澹澹瓜園那管他宰割烹¶鮮念一聲彌陀佛口甘舌甘說甚麼膏梁堪羨好爵¶垂涎讓阿僧一箇閒」
#+END_VERSE
¶

#+BEGIN_VERSE
「　一篇話一句禪言言說理字字談玄總不似家常茶¶飯念一聲彌陀佛當前現前說甚麼未來思算過後¶變遷讓阿僧一箇閒」
#+END_VERSE
¶

#+BEGIN_VERSE
「　一布袋一文錢單單弄怪特特裝憨莫再教街頭掣¶顛念一聲彌陀佛隨緣就緣說甚麼神通玅用方便¶機關讓阿僧一箇閒」
#+END_VERSE
¶

#+BEGIN_VERSE
「　一寶筏一慈船悠悠度日忽忽忘年相對著鳥語花¶顏念一聲彌陀佛功全行全說甚麼攀龍學士跨鶴¶神僊讓阿僧一箇閒」
#+END_VERSE

<pb:KR6q0454_J_014-0749c>¶

偈曰。¶

#+BEGIN_VERSE
「　念佛閒僧念不閒
　不閒念佛自閒閒¶
　閒中佛念閒無念
　無念僧閒念亦閒」
#+END_VERSE
¶
¶
¶
¶

　　　　四川向化侯譚公諱詣捐俸刻¶
¶
¶
三山來禪師語錄卷十四
<pb:KR6q0454_J_014-0750a>¶

